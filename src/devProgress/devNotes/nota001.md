---
title: "DevNotes 001"
subtitle: "Presentazione"
abstract: "Cosa c'è, a cosa serve e perchè lo faccio"
date: 2021-11-01
draft: false
layout: devPost.hbs
---
Tenere traccia e organizzare la mia formazione è sempre stato un cruccio.
Già dalle superiori organizzare file e cartelle sul computer era un elemento di preoccupazione e di carico nervoso: ho sempre vissuto quella condizione di "se non lo organizzo e lo salvo poi non lo ritrovo".

L'errore fondamentale in quel ragionamento era la necessità di ritrovarlo, di legarsi al contenuto invece che al ricordo dell'esperienza e all'apprendimento vero e proprio.
Mi ci sono voluti un po' di anni per capire ma alla fine ci sono arrivato e questa è un'altra motivazione per cui nasce questo sito.
Allora in queste note ci metterò proprio il racconto di quest'esperienza di apprendimento. Diciamo che la intendo come una derivazione della tecnica di Feynman: studio, imparo qualcosa e provo a scriverlo.

Il principio guida dovrebbe essere quello di corredare con queste note più tecniche il lavoro che provo a portare avanti nei progetti. Questo auspicio verrà disatteso molto velocemente perchè lo spirito di esplorazione prenderà il sopravvento e mi ritroverò a vagare nel mare delle possibilità.
Nelle note non c'è niente di nuovo, è un vecchio raccontato da me; nei progetti invece cercherò di crearmi la soluzione e il contenuto.

Per non lasciare solo intenzioni vi anticipo quello che seguirà nelle prossime note che saranno incentrate sull'"aspetto" comunicativo delle applicazioni. Come scrivevo nel primo episodio di STMS il punto di ingresso dell'applicazione sarà una web API REST. Siccome il framework ASP.NET è abbastanza nuovo per me dedicherò un po' di tempo ad esso e ai suoi fondamenti partendo proprio dall'applicazione webapi messa a disposione da .NET.
Vi sposso già preannunciare che questo inizio mi richiederà di approfondire un po' il linguaggio C# perchè, venendo da Java, le similitudini ci sono ma le differenza sono davvero tante.
E per non tradire lo spiritio di esplorazione poco fa interpellato, nelle prime ricerche che ho fatto in rete mi sono reso che in realtà la soluzione di una API REST è una delle possibilità, ma si possono contemplare soluzioni come gRPC o GraphQL o addirittura predisporre una soluzione basata su code di messaggi. A proposito di queste ultime, ho appena finito un corso introduttivo di Particular Software proprio sui sistemi distribuiti basati su code di messaggi (su tecnologia NServiceBus). 
Il corso è gratuito e ve lo linko alla fine del post; è stato davvero interessante e metterci le mani sarà curioso.

Come vedete ci sono già diverse note pronte per essere sfornate, quindi mi rimbocco le maniche e comincio ad esplorare.

A presto!

> Qualunque cosa tu possa fare, qualunque sogno tu possa sognare, comincia. L'audacia reca in sé genialità, magia e forza. Comincia ora.
> --- Johann Wolfgang Goethe

## Note
Qui trovate il corso di cui vi parlavo prima (90 giorni gratis dopo la registrazione): [Distributed Systems Design Fundamentals](https://learn.particular.net/courses/distributed-systems-design-fundamentals-online)

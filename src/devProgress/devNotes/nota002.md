---
title: "DevNotes 002"
subtitle: "In principio fu API"
abstract: "Mettere il naso in questo strumento per comunicare"
date: 2021-11-06
draft: false
layout: devPost.hbs
---
Mi sono preso la briga di seguire due percorsi di apprendimento messi a disposizione da Microsoft Learn per essenzialmente due motivi:
1. Verificare che la mia conoscenza base del C# fosse sufficiente
2. Vedere com'era l'implementazione di una web API

Sul primo punto ci siamo, posso concentrami su qualcosa di un pelino più avanzato (credo che partirò da Collection + Linq + Generics).
Per quanto riguarda le web API mi sono "scontrato" con il framework .NET. Il template funziona bene, se ti muovi in un certo recinto le cose funzionano ma non ho la competenza per capirne il perchè.

A questo punto mi sento di voler approfondiere di più i fondamenti di ASP.NET (Dependency Injection, Routing, ecc...) prima di provare a sviluppare API trasportato dallo "smanettamento".

Inoltre, come credo di avervi accennato nella prima nota mi sono sorte alcune domande, che riassumo in due questiti:
*Perchè le web API REST? Ci sono delle alternative?*

Questa è una domanda che non si esaurirà a breve e che sarà la porta a diverse esplorazioni.

Questo sbrodolo di parole per dire che ho la necessità di esplorare ancora un po', di prendere un po' più di convidenza con gli strumenti prima di inventare soluzioni.

Il piano allora è il seguente:
1. Continuare con lo studio della materia tecniche (C# e web API in particolare, Entity Framework Core con ogni probabilità)
2. Portare avanti l'analisi funzionale di STMS per definire un po' più di cose che vorrei ci fossero in questo sistema
3. Esplorare di tanto in tanto il "mondo" per trovare stimoli nuovi

La quantità di possibilità lì fuori è di fatto sterminata e in questo momento la senzaione è quella paralisi da paradosso della scelta, ma fermarsi sarebbe un peccato.

## Note
Qui trovate i due percorsi di apprendimento di Microsoft che ho seguito per fare il punto della situazione: 
- [Creare applicazioni .NET con C#](https://docs.microsoft.com/it-it/learn/paths/build-dotnet-applications-csharp/?source=learn)
- [Primi passi con C#](https://docs.microsoft.com/en-us/learn/paths/csharp-first-steps/).
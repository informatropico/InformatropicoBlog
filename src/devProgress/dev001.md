---
title: "Punto e a capo"
subtitle: "Riorganizzazione in corso"
abstract: "Non cambiano gli obiettivi ma cambia il metodo"
date: 2022-01-27
draft: false
layout: devPost.hbs
---
Il 2021 è stato un *annus horribilis* per #DevProgress. Di fatto non ho raggiunto nessuno degli obiettivi che mi ero prefissato.

Credo che la causa sia stata prevalentemente organizzativa in quanto non credo di aver scelto un obiettivo non raggiungibile.
Ergo, l'obiettivo resta e modifico l'approccio: ho demolito la "scaletta" che avevo previsto e ho scelto una via un po' più gentile.

![Nuovo-Approccio](../assets/images/dev001.jpg "Il nuovo approccio")

Il piano è il seguente: cominciare un'analisi del problema che voglio risolvere "su carta" e nel frattempo costruire un po' di base tecnolgica, che è troppo scricchiolante in questo momento. Non cambia il mio orientamento verso l'architettura backend e quindi concentrerò lì il quantitativo maggiore di sforzo.

I vantaggi di questo nuovo approccio:
- avere un'idea più chiara di che cosa voglio realizzare (almeno il suo nucleo principale)
- prendermi del tempo per esplorare la tecnologia e capire poi cosa utilizzare nel progetto
- addomesticare un po' la sindrome dell'impostore
- aumentare un po' la fiducia nelle mie capacità tecniche

Il pericoli più grandi che vedo invece sono questi:
- immergermi in una analisi che arriva a definire un progetto mastodontico e di difficile realizzazione
- cadere nel girone infernale dei tutorial e dei corsi

Sui pericoli ho deciso di prendermi il rischio e navigherò a vista, anche perchè buona parte della formazione iniziale è strutturata su video corsi ed è divisa così:
- una serie di "mattoncini" tecnologici dedicati al linguaggio e al framework .NET
- una serie di "muretti" dedicati ai framework architetturali e ai design pattern

Spero che questo nuovo approccio mi renda più produttivo. ho cercato di dividere il lavoro in obiettivi piccoli in modo da raggiungere piccoli risultati ma con una certa dinamica.

Mi faccio un "imbocca al lupo" da solo.

A presto (spero).
---
title: "Un anno di poesia 007"
subtitle: "Luglio"
cover: "../assets/images/poesia0007.png"
abstract: "Il mese della libertà"
date: 2022-07-31
draft: false
layout: thinkPost.hbs
---

L'esperienza come strumento di conoscenza, l'apprendimento per prove d'errori. Per ritornare bambino, per ritorvare quel coinvolgimento che contraddistingue il fare ho scelto di mettermi alla prova con qualcosa per me ignoto come la poesia. Ho scovato un libro fantastico di *Bernard Friot* con le illustrazioni di *Hervé Tullet* che si intitola *"un Anno di Poesia"*. Si tratta di una serie di laboratori per ogni giorno dell'anno con cui divertirsi, sperimentare e conoscere.

Ho deciso di scrivere 12 pezzi, uno per mese, in cui raccogliere tutti i risultati di questi laboratori. Non spiegherò altro, non riporterò ovviamente il titolo del laboratorio perchè non voglio rovinare la sorpresa a nessuno e sarebbe come rubare metà libro.
Non mi permetterò di chiamarle poesie le mie, ma solo semplicemente *componimenti scritti*.

## Come è andato Luglio?
Luglio è stato il mese senza esercizi: non per una scelta predeterminata sono sincero, ma sta di fatto che l'unica cosa che leggerete sarà il frutto di libero pensiero (eivterò di scrivere "Extra" e "[Incmpiuto]" per ogni data). Sarà un mese da ricordare per me questo perchè sono arrivato a tante piccole conclusioni, tante piccole scelte e tanti piccoli nuovi inizi. Le mie giornate mentali erano piene e non riuscivo ad entrare nelle pagine dei laboratori. Invece di frustrarmi ho fatto un bel respiro, ho chiuso il libro e gli ho dato l'arrivederci ad Agosto.

## Cosa ho letto a Luglio?
Questo mese ho letto *Poesie* di *Vladimir Majakovskij*. Ora vi lascio al risultato dei miei laboratori[^1].  

## Luglio 2022   

### 03.07.2022
Se nell’ultimo giorno  
misurerai la vita  
sul numero di Amori non vissuti  
nessuna unzione potrà salvarti  
sarai condanna di te stesso.  
Ma ora che quel giorno  
è ancora lontano  
inizia a mettere da parte la tua ottusità.  
Ama il tuo corpo  
come lo scultore ama la grezza creta  
e come potrebbe nascere l’opera  
senza l’amore per il pezzo informe?  
Ama tutte le tue ferite  
come il restauratore ama tutte le crepe  
e come potrebbe risplendere il quadro  
senza l’amore per l’azione del tempo?  
Ama la tua anima  
come l’uccello ama l’aria  
e come potrebbe volare  
senza l’amore per l’intangibile  
che sostiene la più grande libertà?  
Ama le cose che fai  
che ogni cosa ti rappresenti  
che esprima la tua verità,  
come un albero ama i suoi frutti  
e li dona al mondo  
perché non puoi trattenere ciò che ami.  
Ama o non amare gli altri,  
ma se li ami vivi l’Amore  
non raccontarlo o descriverlo  
non soffocarlo in definizioni  
non piegarlo a limiti scritti da altri  
non assoggettarlo a regole.  
Se Ami agisci come un cuore  
batti inesorabile.  
Allora nell’ultimo giorno  
chiedi al tuo cuore  
Quanti battiti hai fatto?  
E sarai pronto all’ultimo dono  
la somma di tutto il tuo Amore.  

### 04.07.2022
#### 1
Il legno brucia  
la sua anima come fiamma.  
scalda illumina e cucina.  
Il suo calore difende  
attira le genti  
allontana le selve  
Nel fiato dell’anima che brucia  
messaggi nascosti dei nativi  
che la sapevano ascoltare.  
Ogni fiamma chiede distanza  
eppure così vicino è il suo calore.  
Cosa aspetti a bruciare?  

#### 2
Quando hai il coraggio  
di lasciare parlare l’anima  
ti accorgi di sorridere dentro  
tra lo stomaco e i polmoni.  
Sembra di respirare elio  
ti senti ebbro  
instabile.  
Quanta paura fa   
accorgersi di essere unici  
Quanto tremano le gambe  
vedendoti libero di essere originale.  
Guardi il mondo a testa in giù  
e ti senti l’unico dritto.  
Il tuo passo è un ballo  
La tua voce un canto  
La tua vita un fiore aperto al sole.  
Proteggiti dalla prossima notte.  

#### 3
A volte sembra  
che ridere  
sia la voce dell’anima  
che salta felice  
sul diaframma.  
Un modo   
per far sentire la sua voce  
soffocata spesso  
dai pensieri del corpo.  
Come ci si sente leggeri  
quando l’inafferrabile  
prende il controllo.  
Forse gli uccelli  
sono solo anima.  

### 07.07.2022
Lanciare tutto nel vento  
così tanto spazio lì fuori  
così piccolo qui dentro.  
Affidare tutto all’aria  
lasciare andare  
lasciarsi andare.  
Ricominciare da sé  
rimettersi al centro  
Scoprire che non c’è  
posto più bello di te  

### 08.07.2022
Ci riempiamo di immagini  
memorizziamo decine di gusci  
affidiamo al ricordo decine di storie.  
Solo nella trasformazione   
si fossilizza il ricordo  
conservato vivo e disponibile  
con il solo supporto della memoria.  
La trasformazione  
avviene nell’oggi,  
si vede nel domani  
agisce nel futuro  
rimane nell’eterno.  
Ogni vita è una storia  
di trasformazioni.  

### 18.07.2022
#### 1
Vorrei mettere in pausa il mondo  
rovesciare la scatola della mia vita  
guardare ogni singolo pezzo  
sparpagliato sul tavolo  
prendermi un istante per amarlo.  
Quanta bellezza davanti ai miei occhi  
quanto da contemplare.  
Mi sono demolito  
ho rotto tutta la costruzione  
e ora non ho più forma.  
Mi ritrovo bambino  
davanti alla scatola del Lego  
piena di forme da scoprire  
di meraviglie da costruire.  
Il gioco è iniziato, devi agire.  

#### 2
Le catene linguistiche  
come scuse per vivere limitati.  
La contraddizione  
come paura di essere di più  
L’ambiguità  
come sgomento nel vedersi diversi  
L’incoerenza  
come terrore di cambiare.  
Abbiamo concesso i nostri polsi  
con la promessa di essere giusti  
tutti uguali alla vita dell’altro  
grigi   
come quelle catene  
in un mondo pieno di colori.  

#### 3
La vita si fa sentire  
tra i polmoni e lo stomaco  
temiamo la mancanza  
fuggiamo la sofferenza  
allontaniamo la felicità  
in nome della mitezza  
perché il rumore della vita  
è assordante.  
E tutto sta lì  
in quell’emozione repressa  
in quel salto troppo alto,  
ma se ti affacci  
anche solo immaginarlo  
è un risveglio.  

#### 4
Che in questo mare  
immerso nella notte  
ci impegniamo a erigere fari  
per non sentirci persi  
tra l’abisso e il cielo  
ammesso che ci sia differenza.    

### 20.07.2022
Vorrei prenderti tra le mie mani  
farti perdere la testa  
portarti in un momento senza tempo  
fatto di te e delle tue sensazioni  
dei tuoi sospiri  
Vorrei soffiarti un respiro di libertà   
senza presente, passato e futuro  
Vorrei regalarti un momento   
che non è di questo tempo.  
Riaccompagnarti poi ad ora  
e lasciare all’infinito  
il ricordo di quell’istante  

### 25.07.2022
Puoi costruire una diga  
e io la travalicherò  
Puoi segnare un confine  
e lo invaderò  
Puoi attaccare una etichetta  
e io la strapperò  
Puoi definire una regola  
e io la contraddirò.  
Abbandona l’idea di descrivermi  
rinuncia alla pretesa  
di farmi a tua immagine.  
Non sono contenibile  
privo di bordi  
libero incoerente pensiero.  
Mi basta esistere per essere me.  

### 26.07.2022
La vita  
dovrebbe essere una grande spiaggia  
custode di ricordi  
che mai imbrigliano il futuro  
Ci passeggi sopra  
tra le dita dei piedi  
granelli che erano asfalto per le biglie  
bagnati diventavano torri  
di un bitorzoluto castello  
sabbia estratta da un buco  
scavato dal papà.  
Un’onda, un passo distratto  
la distruzione del momento  
sostituita da un inizio sempre nuovo  
Una spiaggia nuova  
una vita nuova ogni giorno  
fatta degli stessi granelli.  

### 28.07.2022
#### 1
Quanti splendidi mostri  
albergano dentro di noi  
nascosti da forme innocue  
miti rappresentazioni  
dell’unicità indesiderata.  
Squarciare la gabbia  
e liberare l’”animalìa”  
Intonarsi al mondo  
non come Gregor   
splendere nell’esilio  
fino a trovare altri  
splendidi mostri.  

#### 2
Il dolore è un ago  
o una lancia  
La rabbia è uno spillo  
o una spada.  
Punte che meravigliosamente  
attirano e trattengono  
tutta la nostra attenzione  
tutta la nostra vita  
diventa rabbia e dolore.  
Diventiamo un punto  
la vastità del nostro corpo   
smarrita.  
Il respiro è il nostro Big Bang  
l’espansione alla realtà  
il ritorno all’infinito   
delle nostre possibilità.  
Quanti chiodi arrestano   
la scalata di un albero al cielo?  


## Note
[^1]: I giorni non riportati non richiedevano produzioni proprie, ma altre attività propedeutiche.
---
title: "Un anno di poesia 008"
subtitle: "Agosto"
cover: "../assets/images/poesia0008.png"
abstract: "Il mese di ferie"
date: 2022-08-31
draft: false
layout: thinkPost.hbs
---

L'esperienza come strumento di conoscenza, l'apprendimento per prove d'errori. Per ritornare bambino, per ritrovare quel coinvolgimento che contraddistingue il fare ho scelto di mettermi alla prova con qualcosa per me ignoto come la poesia. Ho scovato un libro fantastico di *Bernard Friot* con le illustrazioni di *Hervé Tullet* che si intitola *"un Anno di Poesia"*. Si tratta di una serie di laboratori per ogni giorno dell'anno con cui divertirsi, sperimentare e conoscere.

Ho deciso di scrivere 12 pezzi, uno per mese, in cui raccogliere tutti i risultati di questi laboratori. Non spiegherò altro, non riporterò ovviamente il titolo del laboratorio perché non voglio rovinare la sorpresa a nessuno e sarebbe come rubare metà libro.
Non mi permetterò di chiamarle poesie le mie, ma solo semplicemente *componimenti scritti*.

## Come è andato Agosto?

Agosto è stato il mese delle ferie, un mese razionale con poco spazio per le emozioni. Agosto è stato un mese recuperato all'ultimo.

## Cosa ho letto in Agosto?

Questo mese ho letto *Fiore di poesia* di *Alda Merini*. Ora vi lascio al risultato dei miei laboratori[^1].  

## Agosto 2022

### 02.08.2022

Ti ho guardata  
attraverso la curva  
di un bicchiere vuoto  
Ti ho guardata  
con i lineamenti confusi  
attraverso l’acqua  
a forma di bicchiere pieno  
Ti ho guardata  
spaccata in fasci di luce  
attraverso il quarzo ialino  
Poi ho chiuso gli occhi  
e ti ho ritrovata  
sul mio cristallino,  
un gioiello dietro la pupilla  
prezioso per chi vuol  
godere di meraviglia.   

### 03.08.2022

Sei nato per connettere  
a distanza e in movimento  
sei stato capace di annullare gli spazi  
siamo sempre più vicini  
(e mai così soli)  
Hai accolto ogni nostro ricordo  
enciclopedia di ogni conoscenza  
hai superato ogni autorità  
anarchia digitale  
priva di responsabilità.  
Esiste un mondo prima e dopo di te  
ti abbiamo attribuito il ruolo di coscienza  
nei tuoi circuiti  
ci siamo liberati della fatica di pensare  
dello sforzo di fare  
del coraggio di inventare.  
Si tratta solo di trovare  
a volte senza la fatica di cercare.  
Ave a te oblio cerebrale.  

#### Extra

##### 1

Ho sognato di scrivere  
una poesia per ogni foglia  
di questo albero  
che protegge i miei pensieri.  
Questa la appendo   
al germoglio lassù.

##### 2

Ho fermato un istante  
dentro un bicchiere d’acqua  
sopra un tavolo di pietra  
sotto un albero  
con un ragno a passeggio  
tra le sue foglie,   
coperto da un infinito di stelle.  
È venuto il tuo pianto  
a mostrarmi che è tutto reale.

### 04.08.2022

Il suono nell'orecchio  
la luce nell'occhio  
la fine del sogno  
una nuova opportunità.  
Denti, vestiti, pastiglia, saluto.  
Scale  
risveglio muscolare.  
Libro  
attivazione mentale.  
Lavoro  
espressione professionale  
Scrittura  
espressione emozionale  
Abbraccio  
espressione sentimentale  
Gioco  
gioia di tempi passati  
da poco ricostituiti  
Pensiero  
gratitudine di un giorno passato.  
Il suono fuori dall'orecchio  
la luce fuori dall'occhio  
l’inizio del sogno  
una nuova ispirazione.

### 05.08.2022

[Incompiuta]

#### Extra

Grazie di avermi incontrato  
di essere parte di questa  
infinitesima e meravigliosa  
porzione di universo  
che è la mia vita  
Grazie se sei solo passato  
grazie se ti sei anche fermato.  
Grazie al vecchio me  
che ora non c’è più  
per avermi traghettato finora.  
Ma una barca non è abbastanza  
io mi fondo con il mare  
più grande di chiunque  
mi voglia navigare.

### 07.08.2022

[Incompiuta]

### 08.08.2022

“Cosa fa nella vita?”  
Come se la vita fosse esterna  
luogo che si abita  
e non essenza di sé.  
Tu sei vita e la vita è te.  
Il fare è vita  
non nella vita  
Pensare è fare  
Respirare è fare  
Amare è fare  
Vita è fare  
incessantemente  
fino all’ultimo giorno  
“Cosa fa?”  
“Cosa vive?”  
forse sono domande più corrette.

### 09.08.2022

[Incompiuta]

### 10.08.2022

[Incompiuta]

### 11.08.2022

[Incompiuta]

### 12.08.2022

#### Extra

Nel rintocco di una notte  
avvolta dall'oscurità  
sono precipitato nell'oblio  
nella distruzione del mio io.  
Nel buio nero  
che tutto ingoia  
spogliato di ogni armatura  
stretto al seme di speranza  
vivo nella nudità dell’anima.  
Nel buio come nella terra  
la vita rinasce  
si ciba del buio  
spacca la terra  
risorge dalla tenebra.  
Luce inizia a diffondersi  
i cocci non sono altro che creta  
le mie mani, mani di scultore  
libere di modellare.

### 13.08.2022

Per lungo tempo ho fatto la cosa giusta  
per gli altri  
Per lungo tempo ho vissuto mite  
per l’anonimato  
Per lungo tempo ho spostato le emozioni  
per il troppo rumore  
Per lungo tempo ho rinunciato  
per non perdere  
Per lungo tempo ho solo ascoltato  
per non essere giudicato  
Per lungo tempo ho solo guardato  
per non fallire facendo  
Per lungo tempo ho aspettato  
che mi venisse a bussare  
Ora basta  
ho urgenza di vivere  
a costo dell’inferno

### 14.08.2022

Ecco un giorno da vivere  
Ecco la speranza del prossimo battito  
Ecco l’aria del nuovo respiro  
una nuova occasione  
Ecco l’attimo  
da non fare passare  
da consumare  
da stringere come l’ultimo.  
Eccoti in questo  
infinitesimo spazio di mondo  
irrilevante spazio di tempo  
Ecco la tua traccia  
minuscola unica e irripetibile  
Ecco il mondo diverso  
al tuo passaggio  
Ecco perché sei qui. 

### 15.08.2022

Poi verrà il tempo  
Poi verranno le energie  
Poi verranno gli strumenti  
Poi arriveranno i soldi  
Poi verranno le motivazioni  
Poi verrà l’occasione  
Poi è arrivato  
Poi è passato  
e tu non sei cambiato.

### 16.08.2022

Sei libera  
piena di vita  
da inondare il mondo  
Sei libera  
il tuo cuore un campo  
a primavera in cui sbocciano fiori  
Sei libera  
ali spiegate al vento  
suono di catene spezzate  
Sei libera  
cima della montagna  
che tocca il cielo  
Siamo liberi  
esseri umani  
nati nel respiro

### 18.08.2022

Nelle storture del mio tempo  
alzo gli occhi al cielo  
porta verso tutte le realtà ignote  
confine irraggiungibile  
dove ogni cosa è possibile  
in qualche suo angolo.  
Nel giorno  
il sole acceca i miei occhi  
così ch’io possa guardare davvero.  
Nella notte  
il buio mostra i miei pensieri  
così ch’io possa conoscerli realmente.  
Alzo gli occhi al cielo  
i miei sogni sono a forma di nuvola  
mossi da forze invisibili  
ritorno con lo sguardo sulla strada  
e inizio a realizzarli.

### 20.08.2022

La tua essenza  
liberata dalla fiamma  
culto profano  
dono cristiano  
profumo della natura  
che si infonde nelle narici.

### 21.08.2022

Ampia e incontaminata  
inzuppata dell’acqua ritirata  
platea dello spettacolo montuoso  
foraggio per zoccoli selvaggi  
che un tempo  
non potevano calpestare.  
Ricordo di un paesaggio  
che non c'è più  
ma di cui si può vedere il miraggio.  
Bagno di natura  
che aspetta bagnanti  
con vestiti pesanti.

### 24.08.2022

Non puoi rendere felici  
senza renderti felice  
Non esiste vittoria  
senza partecipazione  
Non esiste niente  
che non sia stato detto  
Non esiste ragione  
per restare in silenzio  
Non esiste giorno  
che non valga il respiro  
Non esiste respiro  
che non valga l’aria  
Non esiste giustificazione  
per non rendere magico  
il tuo pezzo di mondo   
Non esiste questa poesia  
di cose che tutti sanno

#### Extra

Ho sognato di vestirmi di mare  
le onde della gonna  
decorate di pesci  
l’orlo di schiuma  
le scarpe di sabbia  
e la cinta di alghe.  
Al sole lo scintillio del sale  
di notte mi vesto del blu profondo  
tempestato di riflessi di stelle.  
Ad ogni marea un abito nuovo.

### 25.08.2022

Le bugie fanno ridere  
potrei quasi dire che non esistono.  
Provate a dire ad un bambino  
che a luna non può essere viola.  
Potete chiamarla fantasia  
invenzione o libertà.  
Potete chiamarla protezione  
in certi casi.  
Ma bugia no,  
nemmeno menzogna.  
Potremmo accettare  
qualche omissione.  
E chissà se questi versi  
raccontano la verità.

### 27.08.2022

[Incompiuta]

### 29.08.2022

Un occhio aperto  
Un occhio vivo  
Un occhio nuovo  
Un occhio vuoto  
Un occhio vitreo  
Un occhio stanco  
Un occhio sognante  
Un occhio addormentato  
Un occhio pieno  
Un occhio solo  
Un occhio furbo  
Un occhio bugiardo  
Un occhio sorridente  
Un occhio innamorato  
Un occhio per ogni sguardo che incontro.

### 30.08.2022

[Incompiuta]

### 31.08.2022

[Incompiuta]

## Note

[^1]: I giorni non riportati non richiedevano produzioni proprie, ma altre attività propedeutiche.
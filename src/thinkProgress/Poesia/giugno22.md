---
title: "Un anno di poesia 006"
subtitle: "Giugno"
cover: "../assets/images/poesia0006.png"
abstract: "Il mese della crisi"
date: 2022-06-30
draft: false
layout: thinkPost.hbs
---

L'esperienza come strumento di conoscenza, l'apprendimento per prove d'errori. Per ritornare bambino, per ritorvare quel coinvolgimento che contraddistingue il fare ho scelto di mettermi alla prova con qualcosa per me ignoto come la poesia. Ho scovato un libro fantastico di *Bernard Friot* con le illustrazioni di *Hervé Tullet* che si intitola *"un Anno di Poesia"*. Si tratta di una serie di laboratori per ogni giorno dell'anno con cui divertirsi, sperimentare e conoscere.

Ho deciso di scrivere 12 pezzi, uno per mese, in cui raccogliere tutti i risultati di questi laboratori. Non spiegherò altro, non riporterò ovviamente il titolo del laboratorio perchè non voglio rovinare la sorpresa a nessuno e sarebbe come rubare metà libro.
Non mi permetterò di chiamarle poesie le mie, ma solo semplicemente *componimenti scritti*.

## Come è andato Giugno?
Giugno è stato il mese dell'energia, della comprensione del mio significato di felicità. Durante questo mese ho preso più consapevolezza della trasmorzione che sto vivendo e ho indirizzato la mia rotta. La strada è ancora lunga, ma il mio serbatoio è colmo.

## Cosa ho letto a Giugno?
Questo mese ho letto *L'infinito senza farci caso* di *Franco Arminio*. Ho trovato delle immagini dell'Amore che mi hanno aiutato a comprendere meglio un'idea che mi girava già in testa su questa forza irrefrenabile. Ora vi lascio al risultato dei miei laboratori[^1].  

## Giugno 2022  

### 01.06.2022
Il vento fermo  
non è assenza di vento  
è l’occasione di ascoltare  
tutti i pensieri che ha trasportato.  
Il suo silenzio è colmo   
di preghiere, sogni  
e speranze lanciati nell’infinito  
custoditi nella brezza.  
Non confondere con il vuoto  
il silenzio del vento,  
non puoi ascoltare   
mentre soffia  
il messaggio è celato.  
Se il vento si ferma  
sopra la tua testa  
il suo verso muto  
trabocca di voce altrui  
aggiungi il tuo messaggio,  
fai volare il tuo bene  
da chi si fermerà   
la prossima volta.  

#### Extra
Nello Spirito che oggi ti ha accolto  
spiega le ali della tua libertà  
svincola la tua anima dal limite del tuo corpo  
Nello Spirito che oggi ti ha illuminato  
segui sempre la tua verità   
oltre il confine raggiungibile dalla mente  
non limitare il tuo amore   
alla dimensione del tuo cuore  
Nello Spirito che oggi ti ha chiamato  
rispondi vestito solo della tua unicità  
Nello Spirito che oggi ti ha rinnovato  
espanditi senza confini figlio mio.  

### 02.06.2022
Potrei essere scambiata  
per un semplice involucro vuoto  
mi vedi così nuda.  
Tu non lo sai  
oggi sono stata un forziere  
ieri un nascondiglio.  
Domani sarò un appoggio  
e tra qualche giorno un ripostiglio.  
Posso diventare magica.  
Ora mi vedi vuota,  
solo perchè sono sempre nuova.  

### 03.06.2022
Ho cristallizato l’oceano  
per portarlo nella tua mano  
mi sono vestita   
della forma delle onde  
ma anche se mi stringi  
non puoi annegare.  
Inizia il viaggio  
riportamia casa.  

### 04.06.2022
Te ne stai lì  
lungo   
magro  
minaccioso  
perchè ti temo?  
“Temi la voce sopra gli altri  
temi di dover essere ascoltato  
temi di poter essere capito”  
Come hai fatto breccia in me?  
“Sono entrato  
quando hai pensato  
che non valeva la pena essere ascoltato.  
Mi sono insediato  
quando hai avuto paura  
delle tue stesse parole  
quando hai pensato  
di non essere sufficiente”  
Come ti respingo?  
“Stringimi e abbracciami  
piegami al tuo braccio  
sottomettimi alla tua voce  
sguainami davanti a chi credi un nemico”  

### 07.06.2022 (Extra)
#### 1
Anime che si toccano  
si riconoscono  
memoria di tempi antichi  
e di antiche connessioni  
che superano i limiti della vita mortale  
cristallizzate nella storia  
ravvivate da nuovo sangue nelle vene.  
Ben ritrovate.  

#### 2
Vorrei poter baciare ogni tua ferita  
accarezzare ogni cicatrice  
Vorrei poter portare ogni tuo male  
sollevare ogni tua sofferenza  
Ma posso solo camminarti vicino  
porgere la mano ogni volta che vorrai  

#### 3
Guardarti  
è vedere un amore   
che esiste da sempre  
Esisti da prima nascere  
ti amo da prima di conoscerti  
Guardarti negli occhi  
è vedere lo spazio infinito  
ma mai sufficiente   
a contenere tutto il mio amore.  
Apri le tue braccia  
il mio tempo si ferma  
mi infetti di gioia il cuore  
una metastasi di felicità.  

### 08.06.2022
[Incompiuto]

### 09.06.2022
Che forma ha Dio?  
Credi possa essere capito?  
Possiamo comprendere il suo infinito?  
Dobbiamo accontentarci di una rappresentazione?  
Di un simbolo forse?  
Siamo tanto supponenti da crederlo solo per noi?  
Forse la fede è la ricerca di una buona immagine?  
Perchè temiamo l’incomprensibili e l’irraggiungibile?  

#### Extra
Mi accorgo ora  
di essere come quel filo d’erba  
che si arrampica tra le fessure  
di un asfalto che soffoca.  
Vengo strappato  
sono fuori dal contesto  
la mia radice intatta  
risalirò  
torna domani.  

### 10.06.2022
Sei viva? - Esisto  
Quindi vivi? - Permetto alla vita di essere tale  
Ma non sei viva? - Lo sono finchè lo sei tu  
Io ti rendo viva? - Tu mi fai esistere  
Fai paura? - Solo se ti spaventi  
Mi posso liberare di te? - Un giorno  
E come lo saprò? - Non lo saprai  
E fino a quel giorno? - Esisterò con te  
Potremo parlare insieme? - Ogni volta che lo vorrai  
E come ti chiami? - M.  

### 11.06.2022
[Incompiuto]

### 12.06.2022
#### A
Dubbio, fratello della paura  
ossigeno nel fuoco della ricerca  
puoi bruciare ogni cosa.  
Dubbio, compagno fedele  
oggi ti tengo per mano  
mostrami quanto sono umano.  
Dubbio, scaldi le mie perplessità  
sciolgi le mie ansie  
penetri in profondità.  
Alimenti i grandi sogni  
sostieni le peggiori angosce  
lasciami la notte per riposare  
e domani tornerò a pensare.  

#### B
Assumo il dubbio  
come mio inquisitore  
saprà pormi le giuste domande.  
Nell’incertezza del mio posto nel mondo,  
Nella sfiducia delle mie potenzialità  
Nella paura della mia energia  
chiedimi dubbio  
che cosa diverrò?  
Interroga le mie perplessità  
porta alla sbarra le mie ansie  
Contesta ogni mia certezza  
insinuami come essere sbagliato.  
Un processo senza fine,  
un solo colpevole   
nessuna difesa.  

### 13.06.2022 (Extra)
Hai mai pensato la felicità  
come l’asintoto della vita?  
Resta un ricordo infantile  
di quella massima espressione di te  
un sapore indimenticabile  
Passi la vita a provare a raggiungerlo  
manca sempre un pezzo  
il sapore non è lo stesso  
Con quale forza   
invaderesti il mondo  
se la raggiungessi?  
Siamo astronavi  
a cui hanno staccato un motore  
voliamo  
ma non arriviamo ancora alla luna.  

### 14.06.2022
Scrivo le mie immagini  
regalo loro una voce  
fuori dalla mia mente  
Traduco in frasi le mie emozioni  
le rendo visibili  
fuori dal mio cuore  
Scrivo per esprimere la mia libertà  
per non lasciarla intrappolata  
nelle mie ossa.  

### 15.06.2022
Espanditi.  
Guarda la tua energia  
sei un concetrato di forza  
un essere perfetto.  
Non hai tempo di aspettare  
lo senti  
lo sai   
Non hai tempo da sacrificare  
inizia a diventare  
lo sei.  

### 16.06.2022
Non esiste peccato  
più imperdonabile  
della paura di essere Grande.  
Rinnegare il tuo io profondo  
è il più grnade spreco della tua vita.  
Rinunciare a scoprire  
la grnadezza dentro di te  
non negli occhi di chi guarda  
è lo scempio della tua anima.  

#### Extra
Stammi lontano  
quando i miei occhi si tingono di seriosità  
Aumenta la distanza  
quando nella mia mente si insinua il dubbio  
Sono un labirinto  
costellato di minotauri  
non ci entrare quando è scesa la notte  
Se non puoi  
prendo una lanterna e ti vengo a cercare  
prova solo a non farti male  

### 17.06.2022
[Incompiuto]

### 18.06.2022
[Incompiuto]

### 19.06.2022
Sarò tempesta  
tornado di felicità  
travolgerò chi incontrerò  
tu ci sarai?  

#### Extra
Togli le scarpe,  
cammina a piedi nudi  
sulla Terra che ti sostiene.  
Ascolta,  
Lei mette il ritmo  
a te lascia la danza.  
Balla la vita  
vivi la musica della tua energia.  

### 20.06.2022
[Incompiuto]

### 22.06.2022 (Extra)
[Incompiuto]

#### 1
Quando vedo una mamma  
sorridere abbracciata alla sua bambina  
con un padre costretto ad un fucile  
vedo quanto è perfetto l’essere umano.  

#### 2
Sono nato mare  
correnti che si scambiano  
acqua calda e fredda  
fosse profonde  
e lidi cristallini  
Vasto come l’oceano  
stagnante come un golfo.  
Placido e tempestoso  
navigabile dai più coraggiosi.  
Sono vita e protezione  
morte e distruzione.  
Potevo nascere filo d’erba,  
sono nato mare.  

#### 3
Ci sono giorni in cui non basto  
giorni in cui quello che faccio  
deve essere più importante di chi sono  
giorni in cui sono il vertice  
di una piramide rovesciata.  
Ci sono giorni in cui soffrire  
è il male minore  
giorni in cui la ricompensa  
è nell’altro.  
Ci sono giorni  
in cui devo indossare uno sguardo diverso  
giorni in cui accettare di essere simbolo  
di andare oltre la mia anima.  

#### 4 (1)
Quanta energia costa  
non essere felici  
Quante armature da indossare  
per resistere ai colpi  
che provano a spegnere il sorriso.  
Il mio cuore sogna nudo  
mentre il mio corpo   
viene punto dal freddo dell’inverno.  

#### 5 (2)
Mi sono sentito sprofondare  
nella tristezza  
nauseare  
dall’amarezza  
abbattere  
dallo sconforto.  
Il pino cembro  
mi è venuto a salvare.  
La nocciolaia lo ha portato  
nei pendii impervi della vita  
le radici si insinuano nella roccia  
il pino vive felice.  

#### 6 (3)
Ho scelto che voglio essere felice  
il mare in tempesta  
sarà il mio parco giochi  
ogni onda è una benedizione  
se hai una tavola da surf.  
Ho pensato che è meglio essere felice  
il peso del mattone  
è la mia palestra  
costruirò un castello  
Ho deciso che sarò felice  
ognuno può salire a bordo  
ma il treno non si ferma  
Sono felice  
anche quando brucia  

### 23.06.2022 (Extra)

#### 1
Amo talmente tanto la vita  
che mi ucciderei per salvarla.  
Il mio cuore sfonda la cassa toracica  
vorrei farlo esplodere   
dentro a coloro che amo.  
Come posso limitare questo?  
come posso mettere un confine?  
Quale diga è in grado di contenermi?  

#### 2
Allontanati dalle mie contraddizioni  
mantieni le distanze dalla mia natura  
Ho costruito un mondo per proteggerti  
resta fuori dal mio universo.  
Guarda l’immagine che ho preparato per te  
ma non ti avvicinare ai pennelli  
non guardare la tavolozza dei colori.  

#### 3
Tutto è talmente vivo  
che quasi mi fa spavento  
I miei giorni sussultano  
la mia anima non trova sfogo  
Vorrei strapparmi il cuore  
per dargli più spazio in cui battere  
Le mie vene traboccano di vita  
il mio corpo non contiene l’energia.  
Sono una tempesta in preda al vento  
una bufera nella prateria.  
Sono talmente vivo  
che fa quasi male.  

#### 4
Non ti chiederò  
di rendermi felice  
Non ti chiederò  
di dedicarmi la tua energia  
Non credo che vorresti farlo  
non credo che dovresti farlo.  
La tua vita è troppo importante.  
Mi nutro della felicità che provoco  
del benessere   
che provo a creare.  
Non sono capace di essere primo,  
posso perdere anche di proposito  
vinco nelle gare in cui gareggio solo.  
Guardo solo alla felicità del mondo,  
posso evitare di spingere chiunque  
non posso lasciare dietro me nessuno.  

### 24.06.2022
[Incompiuto]

### 25.06.2022 (Extra)

#### 1
Stasera mi hai guardato  
e i tuoi occhi  
mi hanno squarciato  
Papà ti aspetto  
ricostruisciti.  
Con le manine   
hai afferrato la mia barba  
mi hai chiesto di ritornare  
Sono sprofondato  
in quello sguardo  
che stasera  
mi ha insegnato l’amore.  

#### 2
Ti guardo  
senza costrutti  
senza costrizioni  
vivere la vita   
alla massima espressione di te  
Privo di ogni regola imposta  
invidio la tua autenticità  
Sei la verità  
che tra un po' verrà sepolta  
per concederti  
un posto preconfezionato  
nel mondo che vuole uniformità.  
Ora che ti guardo  
faccio pegno  
per tenerti lontano   
dal monotono destino  

#### 3
L’artista è solo  
la sua opera  
ultima espressione  
di una libertà  
calpestata dalla società  
ultima frontiera  
di una verità  
inconciliabile nella comunità  
L’artista è solo  
la sua opera  
non ammette il compromesso  
dell'altro  
non condivide lo spazio  
L’artista è solo e dona  
ogni sua solitudine  
a chi ancora non lo sa.  

#### 4
So solo di esistere  
non chiedermi di più  
La mia verità è segreta  
non si può raccontare  
Vive di ogni contraddizione  
popolata di ogni dubbio.  
Ha bandito i dogmi  
massacrato i simboli  
processato le tradizioni.  
Nella mia verità esiste il tutto  
abbracciato al niente,  
esiste ogni ipotesi  
qualsiasi possibilità.  
Nella mia verità sono eroe e carnefice  
sono mille maschere  
e sono nudo e nuda.  
Non conosco differenza  
tra ciò che penso   
e ciò che sento.  
Puoi chiamarmi inetto  
io preferisco nomade.  
Accontentati dell’immagine che ti do  
del pezzo che posso dare  
perché la Verità non la so spiegare.  
Che domanda mi vuoi fare?  

### 26.06.2022
[Incompiuto]

### 27.06.2022 (Extra)
[Incompiuto]

#### 1
Una poesia è una domanda  
che non va spiegata  
solo perché esiste  
è giustificata  
Una poesia è una verità  
che fa tremare le gambe  
perché è solo di chi la scrive  
non ci sono masse  
con cui fuggire  
Una poesia è un posto nel mondo  
senza numero  
non si compra il biglietto  
devi solo avere  
il coraggio di andarci.  

#### 2
Una vita di sforzi  
a limitare l’Amore  
Elencare quello che non può essere  
definire le punizioni  
declamare i limiti  
Stolti, passate la vita  
a cercare di capire l’Amore  
guardando i limiti che avete imposto  
Potreste mai immaginare  
il sapore dell’oceano  
seduti su una duna del deserto?  
Vivete idioti,  
e fate appendere foto sorridenti  
alle vostre lapidi,  
insegnate anche da morti.  

#### 3
Essere soli  
Stare soli  
Sentirsi soli  
Quante forme di solitudine  
E in tutte ci sei solo tu  
Tu sei  
Tu stai  
Tu senti  
Con che poco  
si passa da solo a Sole  
e tutto diventa Luce  

### 28.06.2022
[Incompiuto]

#### Extra
Mio figlio  
quale pericolo in due parole!  
Il demone del possesso  
annidato in tre lettere.  
Mio è l’onore di guardarti  
mentre scopri il tuo mondo  
Mio è il divieto di manipolarti  
a mia immagine e somiglianza  
Mio è l’obbligo di sostenere  
la tua originalità  
Mio è l’impegno di lasciarti  
scoprire la tua verità  
Mio è solo l’amore  
per ciò che sei.  
Tutto il resto è tuo.  

### 29.06.2022
[Incompiuto]

### 30.06.2022
[Incompiuto]


## Note
[^1]: I giorni non riportati non richiedevano produzioni proprie, ma altre attività propedeutiche.
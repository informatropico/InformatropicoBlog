---
title: "Un anno di poesia 002"
subtitle: "Febbraio"
cover: "../assets/images/poesia0002.png"
abstract: "Il mese incompiuto"
date: 2022-02-28
draft: false
layout: thinkPost.hbs
---

L'esperienza come strumento di conoscenza, l'apprendimento per prove d'errori. Per ritornare bambino, per ritorvare quel coinvolgimento che contraddistingue il fare ho scelto di mettermi alla prova con qualcosa per me ignoto come la poesia. Ho scovato un libro fantastico di *Bernard Friot* con le illustrazioni di *Hervé Tullet* che si intitola *"un Anno di Poesia"*. Si tratta di una serie di laboratori per ogni giorno dell'anno con cui divertirsi, sperimentare e conoscere.

Ho deciso di scrivere 12 pezzi, uno per mese, in cui raccogliere tutti i risultati di questi laboratori. Non spiegherò altro, non riporterò ovviamente il titolo del laboratorio perchè non voglio rovinare la sorpresa a nessuno e sarebbe come rubare metà libro.
Non mi permetterò di chiamarle poesie le mie, ma solo semplicemente *componimenti scritti*.

## Come è andato Febbraio?
Febbraio è stato un mese incompiuto. Sono pochi i componimenti che ritengo conclusi con "successo". La mia mente è stata assillata da pensieri sulla vita. Pensieri disordinati, a volte non meglio specificati o descrivibili. Pensieri confusi, che non seguivano un filo comune o che cercavano una risposta: pensieri senza una domanda. Ho cercato di trasferire parte di questi pensieri nei laboratori, ma non posso essere soddisfatto del risultato ottenuto. Diciamo che in questo mese ho vissuto un po' di frustrazione, che rientra però perfettamente nell'esperienza nascosta di questi laboratori che sto sperimentando.

## Cosa ho letto a Febbraio?
Siccome dopo lo schiaffone di Whitman mi restava una guancia libera ho pensato di leggere *"La terra desolata"* di *Eliot*.  
Non sarò io a fare nessun tipo di commento dell'opera che credo di aver compreso per una frazione non rilevante. Ma in questo mese che arricchirà di tristezza i futuri libri di scuola mi resta forte l'immagine di questa terra desolata in cui non si riesce a far crescere una pace fondata su valori civili, umani e sociali. Viviamo una pace politica subordinata ad un mutuo ricatto economico. Appena qualcuno prova a mettere in discussione questo ricatto e lo mette alla prova, ecco che sono improvvisamente aperte le porte alle armi, alla violenza e all'invasione. Mentre scrivo mi auguro che il ricatto economico funzioni a fermare questa ennesima follia di violenza, ma ancora di più spero che si possa fare chiarezza che un interesse economico non possa essere il pilastro di una pace mondiale.  Ora vi lascio al risultato dei miei laboratori[^1].

## Febbraio 2022

### 01.02.2022
Il verso più brutto è il verso della guerra  
o il verso della fame  
o il verso della fame provocato dal verso della guerra  
Cosa può nascere di bello dalla poesia della guerra  
Quale pace può pagare il conto dei morti uccisi da quei versi  
**[incompiuta]**


### 03.02.2022
Cerco un'ode al dono dell'azione  
verso un figlio lontano in cerca di un'occasione  
Vorrei celebrare la famiglia  
che accoglie un nuovo fratello  
che offre una possibilità di riscatto  
Vorrei cantare il gesto di umanità  
e di responsabilità  
contro l'ozio del problema che non ci riguarda  

Cerco un'ode al dono dell'adozione  
che non sia autocelebrazione  
ma invito alla collaborazione  

Cerco la canzone  
che nasconde l'autore  
ma che evoca un'emozione  
che provoca esaltazione  
commozione verso il diritto alla vita.

### 04.02.2022
Polpaccio: **[incompleto]**  
Cangiante: cane enorme  
Libellula: Giovane libraia dotata di particolare grazia e gentilezza
Parentela: Araldo nobiliare tramandato di generazione in generazione
Serafico: **[incompleto]**  
Fascicolo: Cunicolo luminoso

### 05.02.2022
**[Incompiuto]**

### 06.02.2022
Vivo con un buio pieno di stelle  

**[oppure]**  
Vivo nel cielo stellato estivo  

**[oppure - Incompiuta]**  
Contemplo la vita  
seduto ai bordi della piazza  
quando si riempie di gente.  
Persone fatte di corpi  
Corpi fatti di organi  
Cromosomi X e Y  
Cellule fatte di atomi  
Vedo una danza di atomi  
una energica uguaglianza  
e una indissolubile armonia. 

La vita è collaborazione  
di entità invisibili  
che diventano sostanza.  
La meraviglia è sincronizzazione  
di invisibilità.

Vorrei che ci accorgessimo di essere invisibili.


### 08.02.2022
Le sedie del re sono 123  
Una è per sè  
50 per i conti  
60 per i fanti  
12 per chi passa di là  
ma a te la sedia nessuno la dà    
**[incompiuta - non ha ritmo]**

### 09.01.2022 [^2]
La polvere sotto le scarpe,  
la strada percorsa  
e quella da affrontare.  
Il cammino faticoso,  
metafora della vita.  
Sopra la testa il cielo  
trasformo le mie braccia in ali  
trasformo la metafora,  
lascio la strada  
provo a volare.  
Adesso mi piacerebbe moltissimo.

### 10.02.2022 [^3]
Che nuvola gigante si sta  
sponstando oh guarda quante quante  
leggere come i pensieri  
imponenti come i loro effetti.  
Sembra di guardare una mente:  
Cirri come ali d'angelo  
per i pensieri di chi non c'è più  
Cirrocumuli per ogni persona che amiamo  
Altostrati per i pensieri che accecano  
Strotocumuli per i problemi di ogni giorno  
Nembostrati tristi e malinconici  
Cumulonembi per le tempeste dell'anima  
che tanto spaventano ma poi passano.  

Nel cielo scorre la mente del mondo  
e nella sua la mia  
un flusso che non si può fermare  
come tante nuvole che corrono.

### 13.02.2022
Vivo l'ebrezza del vorticare nell'incertezza.   

### 14.02.2022
Il mio pensiero vive dove il corpo dorme  
così è sempre giorno.
**[Incompiuta]**

### 15.02.2022
Non ti rispondo.  
Nella cecità della ricchezza,  
nella povertà del benessere  
e nel fango dell'abbondanza scavo    
cercando la tomba della mia umanità  
del ricordo di una giustizia   
morta di fronte al senso di impotenza.  
Puoi lasciare un messaggio se è importante.  
Bip.  

### 16.02.2022
Quando penso che sono  
ascolto l'armonia della mia vita,  
ad ogni respiro rinasco.  
Il mio corpo è un concerto di meravilgia  
la mia anima il direttore d'orchestra.
 
### 17.02.2022
Non sprecare il tuo ultimo minuto  
a pensare ciò che hai fatto  
non v'è rimedio.  
Guarda chi sei diventato  
perdonati se non sei ciò che volevi  
perchè è la tua ultima occasione  
di redenzione. 

### 18.02.2022
La mattina è una roccia rotonda  
sopra una collina  
Fatica a muoversi senza una spinta iniziale  
sazia com'è di energia potenziale.  
Il giorno è la corsa in discesa  
la mia preferita è bagnata di rugiada  
ma è rara  
spesso la si trova invasa dal fango  
che frena e consuma l'energia accumulata.  
La sera è la roccia a valle
ferma immobile,  
solo il sogno può farla volare.  
Per fortuna sei arrivata notte,  
domani si può ricominciare.  
**[Incompiuta]**

### 19.02.2022
Cerco parole vetuste  
che all'apparenza mi rendono ampolloso  
mentre nascondo i miei paralogismi  
dietro definizioni astruse.  
Sono avulso in questo mio tentativo  
ma riscopro l'amore per la parola.  

### 20.02.2022
Voler essere uomo  
Poter essere uomo  
Saper essere uomo  
Saper essere donna  
Poter essere donna  
Voler essere donna  
**[Incompiuta]**  

### 22.02.2022
Quanti *kleider* nell' armadio  
senza sentirsi coperti  
Quanti *contacts* nella rubrica  
senza parlare con un amico  
Quanti *chrímata* in banca  
restando sempre poveri  
Quante ore di *dormir*  
senza dar vita ai sogni  
Quanto *alimente*  
senza smettere di avere fame  
Quanti *sitoutumiset* nel calendario  
senza riempire mai la giornata  
Quanto meno serve  
per essere felice  
Quanto troppo  
per aver paura di esserlo.  
**[Incompleta]** 

### 24.02.2022 [^4]
Dolce e chiara è la notte e senza vento  
Dolce e chiara è la notte e senza sogni  
Dolce e buia è la notte e senza sogni  
Aspra e buia è la notte e senza sogni  
Aspra e buia è la vita e senza sogni  


### 25.02.2022
**[Incompiuta]**  

### 26.02.2022
*[Riprende il 06.02.2022]*  
**[Incompiuta]**  
Vedo la vita come un grande spazio di angoscia  
La vita è a sfondo nero.  
Nel nero brillano miriadi di gioie,  
vivere è provare a saltare da una gioia all'altra.  
Ogni direzione concede un punto brillante,  
se solo potessi  
schiacciare e appiattire lo spazio della vita  
se solo potessi  
andare alla fine del tempo  
che meraviglia accecante vedrei.  
Posso solo continuare a saltare dentro il nero.  

### 27.02.2022
**[Incompleta]**  
Il silenzio è una perdita di tempo  
è come non fare niente  
che cosa si sente?  
Non sei al mondo per stare fermo  
devi riempire ogni spazio  
ogni pausa  
ogni angolo.  
Una via di fuga allora te la do io  
stai leggendo una poesia  
questo non è far niente.  
Ascolta:  
59 minuti rimanenti  
.  
.    
.        
.          
.            
.              
.                
30 minuti rimanenti  
.    
.      
.        
.          
.            
.              
.                 
1 minuto rimanente  
  
Ora puoi continuare  
portando quello che nella poesia hai potuto ascoltare.  

## Note
[^1]: I giorni non riportati non richiedevano produzioni proprie, ma altre attività propedeutiche.
[^2]: Il primo e l'ultimo verso sono di *Franco Arminio*
[^3]: I primi due versi sono della poesia *"Nuvole* di *Vivian Lamarque*
[^4]: Il primo verso è di *Giacomo Leopardi*
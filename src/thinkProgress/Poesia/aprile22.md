---
title: "Un anno di poesia 004"
subtitle: "Aprile"
cover: "../assets/images/poesia0004.png"
abstract: "Il mese intenso"
date: 2022-04-30
draft: false
layout: thinkPost.hbs
---

L'esperienza come strumento di conoscenza, l'apprendimento per prove d'errori. Per ritornare bambino, per ritorvare quel coinvolgimento che contraddistingue il fare ho scelto di mettermi alla prova con qualcosa per me ignoto come la poesia. Ho scovato un libro fantastico di *Bernard Friot* con le illustrazioni di *Hervé Tullet* che si intitola *"un Anno di Poesia"*. Si tratta di una serie di laboratori per ogni giorno dell'anno con cui divertirsi, sperimentare e conoscere.

Ho deciso di scrivere 12 pezzi, uno per mese, in cui raccogliere tutti i risultati di questi laboratori. Non spiegherò altro, non riporterò ovviamente il titolo del laboratorio perchè non voglio rovinare la sorpresa a nessuno e sarebbe come rubare metà libro.
Non mi permetterò di chiamarle poesie le mie, ma solo semplicemente *componimenti scritti*.

## Come è andato Aprile?
Aprile è stato un mese intenso. Un mese bello con tante gioie e qualche scivolone. Aprile è stato un mese di progetti, di idee per il futuro, un mese di amore e di amicizia.

## Cosa ho letto a Aprile?
Questo mese mi sono confrontato con *Poesie* di *Sandro Penna*, una raccolta con tante poesie che hanno faticato a parlarmi, che spesso non ho capito, ma che mi hanno lasciato un po' quel senso di meraviglia verso l'amore. *Jacques Roubaud* dice che non si può leggere una poesia una volta sola e *Giuseppe Ungaretti* afferma che la poesia per essere tale deve portare con sè un segreto: credo che la raccolta che ho letto rientri perfettamente in queste due definizioni. Ora vi lascio al risultato dei miei laboratori[^1].  

## Aprile 2022  

### 01.04.2022
Partire dove da  
capire a riuscito sei tu e  
finire a riesce dove vedere per  
proseguire vuole all'indietro nuotando  
partire di scelto ha farlo per e  
divertire po' un fare vuole più al  
dire da molto ha non che  
primaverile pesce un è questo. 

### 03.04.2022
*Abitava su un bastimento fermo in mezzo al mare.*  
*Gli dicevano sempre torna a casa ma lui non ci pensava affatto.*  
*Si spostava con calma da*[^2] poppa a prua.  
Contemplava l'infinito dello spazio intorno.  
Guardava triste le assi di legno che lo tenevano asciutto.  
Quale piccolo gesto per incontrare la grandezza del mare.  
Quale grande coraggio per riscoprire l'abbandono del corpo.  
Prima la gamba destra, poi la sinistra.  
Il richiamo all'origine, alla vita embrionale: un tuffo che saluta il mondo, che rinasce.  

### 04.04.2022
Linea invisibile di connessione.  
Linea fragile di comunicazione silenziosa.  
Linea che abbraccia senza toccare,  
linea che bacia senza assaporare.  
Linea che tesse una tela, trappola delle emozioni.  
Linea verso luoghi intimi e inesplorati.  
Linea che si spezza ad ogni battito di ciglia.  
Linea di confine,  
Linea da ricostruire ogni secondo.  
Linea che chiede aiuto senza urlare,  
Linea che ama senza cantare.  
Linea che corre all'infinito dentro l'anima.  

### 05.04.2022
*Abitava su un bastimento fermo in mezzo al mare.*  
*Gli dicevano sempre torna a casa ma lui non ci pensava affatto.*  
*Si spostava con calma da*[^3] sinistra a destra, psaziando il suo spazio vitale.  
Quanto devi conoscere te stesso per abitare uno spazio così piccolo?  
Aveva ridotto il suo mondo al bastimento, regalando ogni cosa all'acqua.  
Voleva tornare all'essenziale, sperimentare la piccolezza in confronto al mare.  
Cominciò a regalare pezzi del bastimento, tenendo solo ciò che lo teneva a galla.  
Rimosse ogni impedimento alla vista, si nutriva della meraviglia dell'orizzonte.  
Sapeva di respirare, quella era la sua vita.  

### 08.04.2022
[Incompiuto]

### 10.04.2022
Un giorno vorrei dipingere il tuo ritratto,  
chiederò l'oro fuso ai nani  
per colorare i tuoi capelli.  
Chiederò una nota al tuono  
per disegnare la tua voce.  
Chiederò un raggio al sole  
per dipingere il tuo sorriso.  
Prenderò in prestito due gocce al mare  
per segnare le tue lacrime.  
Farò un giro nei boschi  
per rubare il marrone dei tuoi occhi.  
Prenderò il volo nel silezio notturno  
per ricalcare il tuo riposo.  
Mi farò un buco nel dito  
per colorami il cuore.  

### 13.04.2022
Quando guardo il cielo percorro  
l'infinita ferrovia del pensiero e del sogno.  
Corrono innarrestabili su vie interminabili    
senza stazioni a cui fermare,  
sono treni che vanno presi al volo  
da viaggiare senza sosta.  

### 15.04.2022[^4]
...  
Un quinto bambino mi ha detto:  
"La morte è il grande riposo dopo il lavoro della vita"  
Un sesto bambino mi ha detto:  
"La notte è il battito di ciglia del sole"  
Un settimo bambino mi ha detto:  
"Gli abbracci sono parole non ancora inventate"  
Un ottavo bambino mi ha detto:  
"Le foglie sono dita che toccano il cielo"  
Un nono bambino mi ha detto:  
"I libri sono gli scrigni della storia"  
Un decimo bambino mi ha detto:  
"Quando le anime dei morti piangono allora piove"  

### 18.04.2022
L'orologio urla il lamento del tempo  
secondi discreti incatenati al quadrante  
quanti infiniti tra due tic.  
In quell'istante di eterno  
sento libertà.

### 22.04.2022
Le scuse sono manciate di terra,  
coprono le ferite della colpa.  
Le scuse a volte si tacciono,  
sono l'aria che non riempiamo.  
Le scuse sono il prezzo dello sbaglio,  
si paga con il dispiacere  
la ricevuta è il perdono.  
La scuse sono il contratto di riscostruzione  
fondamenta di qualcosa di nuovo.  
Chiedo scusa  
a chi ho deluso  
a chi non ho compreso  
a chi ho dato per scontato  
a chi ho sovraccaricato.  
Ecco la terra del mio cuore  
ne ho ancora le mani sporche.

### 23.04.2022
Nel sonno compongo  
pensieri che sogno  
son desideri  
spesso follie  
che sembrano nati  
da strane magie.  
Poi mi ridesto  
mi accorgo in lampo  
che non è sonno  
ma meraviglia  
che cerca una via.  

### 24.04.2022
Ove  
la mia mente vaga  
in  
cerca di domande  
a  
cui dare risposta  
lì  
mi puoi trovare  
e  
conoscere la mia anima  
ti  
va di cercare?

### 26.03.2022
L'istante  
che lava via il rumore  
della vita spegne le sirene  
L'aria visibile  
disegna scie  
che lasciano il corpo.  
Suoni la libertà  
della fluidità  
Sei la pausa dello spartito,  
la prima nota suona il respiro  
riempi i polmoni di nuove melodie  
che suoni alla prossima bracciata.

### 27.04.2022
Bam BaBam Bam BaBam  
Tum TuTum Tum TuTum  
Bam BaBam Bam BaBam  
Tum TuTum Tum TuTum  
BamTum BaTuBamTum BamTum BaTuBamTum  
BamTum BaTuBamTum BamTum BaTuBamTum  
BamTum BaTuBamTum BamTum BaTuBamTum  
BamTum BaTuBamTum BamTum BaTuBamTum  
BamTum BaTuBamTum BamTum BaTuBamTum  
Bam BaBam Bam BaBam  
Tum TuTum Tum TuTum  
Bam BaBam Bam BaBam  
Tum TuTum Tum TuTum  

### 28.04.2022
[Incmpiuta]

### 29.04.2022
L'Uno è primo  
L'Uno è solo  
L'Uno è il più grande  
L'Uno è l'inizio  
L'Uno è esserci  
L'Uno è la metà dell'amore  
L'Uno è il dolce della vittoria  
L'Uno è l'amaro della sconfitta  
L'Uno è tutte le prime volte di un bambino  
L'Uno è l'inizio di nascondino  
L'UNicO sei tu  
Siamo tutti UNO.   

### 30.04.2022
[Incompiuto]

### Extra  

#### 1
Se fossi abbasta veloce a parlare  
Vorrei vivere una giornata a voce alta. 

#### 2
La sera, soli  
ci sediamo al tavolo della mente  
faccia a faccia  
nel silenzio frastornante  
di chi cerca di resistere   
Poi ci raccontiamo la giornata  
lei sa solo stringere il cappio  
io le porgo un fiore  
lei prova a calciare lo stomaco  
io respiro dolce il suo nome  
resta solo il sudore della battaglia  
alle 06 inizia una nuova tregua.  

## Note
[^1]: I giorni non riportati non richiedevano produzioni proprie, ma altre attività propedeutiche.
[^2]: Versi in prosa di *Vivian Lamarque*.
[^3]: Come 2.
[^4]: I primi quattro bambini sono di *Alain Bosquet*
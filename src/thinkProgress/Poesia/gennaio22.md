---
title: "Un anno di poesia 001"
subtitle: "Gennaio"
cover: "../assets/images/poesia0001.png"
abstract: "Provare, sperimentare, fallire, scrivere"
date: 2022-01-31
draft: false
layout: thinkPost.hbs
---

L'esperienza come strumento di conoscenza, l'apprendimento per prove d'errori. Per ritornare bambino, per ritorvare quel coinvolgimento che contraddistingue il fare ho scelto di mettermi alla prova con qualcosa per me ignoto come la poesia. Ho scovato un libro fantastico di *Bernard Friot* con le illustrazioni di *Hervé Tullet* che si intitola *"un Anno di Poesia"*. Si tratta di una serie di laboratori per ogni giorno dell'anno con cui divertirsi, sperimentare e conoscere.

Ho deciso di scrivere 12 pezzi, uno per mese, in cui raccogliere tutti i risultati di questi laboratori. Non spiegherò altro, non riporterò ovviamente il titolo del laboratorio perchè non voglio rovinare la sorpresa a nessuno e sarebbe come rubare metà libro.
Non mi permetterò di chiamarle poesie le mie, ma solo semplicemente *componimenti scritti*.

## Come è andato Gennaio?
Sono rimasto meravigliato da me stesso per la voglia di dedicare ogni giorno un momento a questa attività, per creare qualcosa di mio basato sull'esperienza e guidato dalla curiosità. Senza preconcetti, senza preparazione, senza teoria. Pratica allo stato puro. Immersione. Ho avuto qualche difficoltà dal 23 al 28, ho perso dei giorni e ho dovuto recuperare un po' di corsa, ma sono contento di quello che ho scritto.

Lo spirito è quello di focalizzarmi sul momento del laboratorio, cercando di accettare il più possibile quello che emerge in quel tempo dedicato. Cerco di non fare troppe revisioni o aggiustamenti in questo momento: resterà una memoria storica di questa esperienza (c'è smepre tempo per riscrivere).

## Cosa ho letto a Gennaio?
Ogni mese cerco di leggere poesie come parte complementare di questo laboratorio. Questo mese ho letto per la terza volta *Basta così* di Wislawa Szymborska che adoro follemente. Sono 13 poesie che si potrebbero leggere ogni mattina prima di iniziare la giornata. Poi, conscio che sarebbe uno stato uno schiaffio, mi sono letto *Foglie d'erba* di Walt Whitman. E schiaffo è stato: sicuramente presto e sicuramente troppo ignorante per affrontarlo. Però è stato esattamente quello che cercavo, nel pieno stile di questo progetto. Trovarmi di fronte a qualcosa più grande di me. Ora vi lascio al risultato dei miei laboratori[^1].

## Gennaio 2022

### 01.01.2022
Scrivi.  
Scrivi ciò prima era idea.  
Scrivi suoni di un'esperienza,  
scrivi l'eco di un'emozione.   
Anno dopo anno  
scrivi parole a forma di poesia. 


### 02.01.2022
La poesia è la forma data ad una introspezione.  
La poesia è suono che si accosta al significato.  
La poesia è la risposta ad una domanda che non ci siamo ancora posti.  
La poesia è la domanda che non ci siamo ancora posti.  
La poesia è armonia tra suono, forma e significato.  
La poesia è la forma più vicina alla natura del pensiero, per questo difficile da cogliere.  
La poesia è pensiero libero.

### 03.01.2022
La poesia è prima di tutto un mistero, è la parte meno accessibile della nostra interiorità.  
La poesia è il pensiero che si fa linguaggio, è la natura del nostro pensare.  
La poesia è una forma naturale dell'intelletto, come la pittura.  
La poesia è la forma visibile dell'interiorità e dell'introspezione.  

### 04.01.2022
La poesia è il supporto per l'informazione dell'anima  

### 06.01.2022
Il contrario di poesia è finzione, costruzione esteriore.  
La poesia non è esteriore, non ha missione verso gli altri.  
La poesia non è soddisfazione altrui,  
non è ricompensa  
non è approvazione.  

### 08.01.2022
Tam tam  
il cuore di chi ama.  
Tam tam  
il cuore dei matti.  
Ci vuole pazzia per amare  
e se si ama si ama da matti.

### 09.01.2022
*Padre*: Il raziocinio  
*Madre*: L'insicurezza  
*Luogo* di nascita: Un abbraccio e una voce d'amore  
*Data*: Ogni singolo giorno  
*Scuole frequentate*: Scuola del rispetto e Istituto di sani principi  
*Domicilio*: Vicolo della curiosità  
*Professione*: Nomade alla ricerca del suo ruolo  
*Religione*: Credo al Dio della dignità  
*Hobby*: Respirare il profumo della conoscenza  
*Segni particolari*: Non generalizzabile, Non collocabile, Non classificabile  

### 10.01.2022
Fronte pronunciata dona sguardo severo degli occhi bruni,  
Viso coperto di barba a nascondere la bontà  
(che è per pochi a volontà),  
Fisico imponente a mostrare brutalità,  
ma la gioia più grande  
è abbracciare il figlio infante.  
Animo gentile, corazza impenetrabile  
nel mondo incollocabile.  
Spirito gentile dietro a modi aspri  
per capire a chi il cuore mostrare.  
Nascosti i sentimenti  
mascherati da ragionamenti  
per trovare spiegazione  
anche a ciò che è emozione.  
Errante in cerca della semplicità,  
della forma dell'essenzialità,  
nelle pieghe del pensiero ricerca l'idea di felicità.

### 11.01.2022
Silenzio di un abbraccio,  
suono soffice di vite in movimento.  
Sono lì, per un momento  
orme di vita di altri  
poi calpestate   
infine sciolte.  
Odore di inverno,  
sapore della meraviglia delle cose speciali.  

Inifite unità  
uniche realtà  
in una bianca accecante magia.  

Puoi toccare la leggerezza dell'aria,  
Tu dell'altro pianeta,  
sai cos'è la neve?  

### 12.01.2022
Cammini su connessioni centenarie.  
Il bosco parla,  
gli alberi si raccontano il tuo passaggio.  
Il bosco si parla.  
Il bosco ti parla,  
stai ascoltando?  
cosa dirà di te?  
Cammini nel bosco e cammini in un abbraccio:  
le radici sotto di te,  
sostegno del tuo passo  
I rami sopra di te,  
appiglio a tuo sguardo.  
Poggia la sega  
affonda le dita.  

### 13.01.2022
Non ho paura di distruggere l'immagine  
distruzione è discussione.  
Immagine di qualcosa che è stato  
non di qualcosa che deve essere ancora.  
Non ho paura di liberare l'informazione  
dare spazio a nuova immaginazione.  

Distruggi l'immagine di te stesso  
rinasci in immagine sempre nuove  
e distruggile ancora  

Non ho paura di liberare me stesso  
che non si può immaginare.  

### 14.01.2022
Come un estraneo del mondo sono qui  
nell'irrefrenabile tentativo di adattarmi  
fluisco  
lascio passare  
mi adeguo  
cerco di vedere la felicità dove la vedono tutti.  
Case soldi successo.  
Divento causa e parte della mia angoscia.  

Nella sera, solo, respiro  
mi spoglio, getto via  
torno a me  
Cos'è il valore?  

Scrivo ad una amica, parlo con mia moglie  
guardo mio figlio e lì  
esplode l'essenziale.  

Voglio stare lì, togliere tutto  
ma domani sarò di nuovo l'estraneo di oggi.  

La vita è una meraviglia,  
sarebbe bello viverla davvero.  
 
### 15.01.2022
Li ho sentiti cadere i miei fratelli  
hanno urlato mentre si schiantavano al suolo  
ero lì immobile eppure sentivo.  
Maestoso, alto e possente  
ma per loro non ho fatto niente.  
Sento ancora le loro radici  
non sono più che un ricordo.  
Spingo la vita sottoterra  
cerco radici gemelle  
o almeno sorelle.  
Sento respirare  
tra le macerie del bosco  
piccola vita che vuole fiorire  
intreccia le tue radici alle mie  
non sarai tu la prossima a morire.  

### 17.01.2022
- Due figure che pregano alla Croce.  
- Un bosco che brucia.  
- Un uomo che giudica una donna inginocchiata.  
- Un urlo.  
- L'indifferenza al giudizio degli altri.  

### 18.01.2022
La mia libreria è bianca  
e ci sono riposti anche libri bianchi  
ci sono libri colorati  
con e senza figure.  
Ci sono libri lunghi  
e libri corti,  
qualcuno lunghissimo  
ma veramente pochi cortissimi.  
La mia libreria è bianca  
ma in mezzo c'è un cuore di legno  
come se la libreria fosse viva,  
c'è anche una balena azzurra  
sorride tra i romanzi.  
Ci sono anche saggi,  
libri di teatro e di poesia.  
Ci sono poi i libri per bambini  
sono tanti, più di cento  
sono grandi, piccoli,  
colorati, felici, tristi,  
sorprendenti e divertenti.  
C'è un scrittorio segreto  
pieno di confusione,  
per questo è sempre chiuso.  
Poi c'è il mio scaffale preferito  
nella libreria bianca,  
quello che ha ancora una spazio libero  
per il nuovo arrivato.  

### 19.01.2022
Lassù in alto il ripiano  
delle cose che è meglio non buttare  
scatole dal contenuto ignoto  
accessori che non si sa mai.  

I ripiani centrali sono pieni di libri   
che non hanno posto in libreria  
ordinati per tema dalla filosofia   
alla tecnologia.  

Sotto ancora il videoregistratore  
esemplare in via di estinzione  
che serve da macchina del tempo  
per riguradare i filmati dell'infanzia  
mangiando nastri e sputando ricordi.  

Scendi e inizia la parte faticosa  
i ripiani in basso in cui nessuno osa  
la roba si butta e un giorni si sitema  
perchè farlo ora sveglia il patema.  

Il ripiano-terra è ancora vuoto,  
resiste imperturbabile all'espasione del disordine.  

Che invenzione strana è l'armadio  
chiudere laporta per dimenticare il caos che c'è dentro.  
Quanto siamo armadi noi?  

### 20.01.2022
Un tavolo piegato con una candela profumata  
un divano pieno di cuscini,  
uno specchio basso  
e un bambino che parla con il suo amico riflesso  
sopra un grande tappeto gommoso  
vicino ad una palestrina in legno  
che attende le sue mani curiose.  
La grande televisione spenta  
per nno disturnare la conversazione.  
La libreria piena di storie da raccontare  
e di impegni da rispettare.  
La stanza è piena della gioio del ritorno a casa.  
La respiro, sorrido, saluto.  

### 21.01.2022
Nelle tasche di un papà appena nato  
c'è sempre una mano per accarezzare   
un dito per guidare  
e un sorriso per amare.  

Nelle tasche di un papà appena nato  
c'è una parola per consolare  
una canto per rallegrare  
una voce in cui ti puoi rifugiare.  

Nelle tasche di un papà appena nato  
c'è sempre un po' la paura di non essere adatto  
di non saper fare ciò che va fatto.  

Nelle tasche di un papà appena nato  
c'è un razzo puntato verso il futuro  
ma il posto non è suo, lui lo custodisce.  

Nelle tasche di un papà appena nato  
c'è un fiume di entusiamo  
un mare di fiducia  
e un oceano di speranza.  

Nelle tasche di un papà appena nato   
avanza sempre un bacio.  

Nelle tasche di un papà appena nato  
c'è tutto questo  
che a volte è a forma di fazzoletto.  

### 23.01.2022
*Questo laboratorio non sono proprio riuscito a farlo.*  

### 24.01.2022
M.  
Lettera del tutto nei suoi opposti  
Lettera dell'inzio [Mamma]   
e della fine [Morte].  
La cima di due Montagne  
e la cresta dell'onda del Mare.  
La dolcezza della Malinconia  
e l'energia della Meraviglia.  
L'angoscia della Malattia  
e lo stupore del Miracolo.  

M.  
Lettera delle cose che non sono quasi reali  
come l'illusione della Magia  
come la Musica   
vibrazione della Materia sfiorata dalla Mano   
come il Momento dell'infatuarsi  
come il Mistero del Mondo.  

### 25.01.2022
*Anche questo è andato male.*  

### 27.01.2022
Leggere poesia perchè è un modo sempre nuovo di leggere. Ogni poesia può raccontare cose diverse perchè riflette noi stessi e il nostro modo di leggerla. Una poesia è sempre nuova e quindi non si rilegge mai, la si legge sempre per la prima volta.  
Io leggo poesia perchè è una sfida, che inzia con uno schiaffio e si trasforma in avventura. Leggo poesia per immaginare un mondo nuovo.

### 28.01.2022
Mi è venuto in mente solo *Meravigliatore* / *Meravigliatrice* ma è stato piuttosto deludente come risultato.  

### 29.01.2022
Sta laggiù, immobile.  
Lo si nota, ma non infastidisce, sembra integrato con l'ambiente. Sembra quasi che mi stia guardando.  
Fisicamente è immobile, eppure non è fermo, il suo sguardo sembra cercare, ma da qui non si può dire con certezza.  
La piazza è affollata e non riesco a vderlo bene, ma sembra avere qualcosa in mano ma non è chiaro che cosa sia. Le altre persone lo evitano ma senza sforzo, lui sembra farsi evitare volentieri, credo non voglia dare fastidio a nessuno. Sembra quasi invisibile, eppure è lì, io lo vedo e lui sembra guardare me.  
Ho deciso di provare ad avvicinarmi un po' per vederlo meglio: sembra anziano, ma gli occhi no, quelli proprio no.  
Provo ad avvicinarmi ancora un po': veste in modo elegante ma con scarpe da ginnastica, come se dovesse fare tanta strada.   
Adesso sono quasi certo che mi stia guardando e riesco a vedere che tra le mani tiene un piccolo quaderno e una penna. Scrive.  
Comincia a venirmi la voglia di scoprire cosa scrive.  
Decido di avvicinarmi ancora, ma muovendomi a mezza luna per verificare se sta gurdando me: da sinistra sembra avere un'espressione triste come quella che ho io quando mi sembra di vivere in un mondo che non mi rappresenta, da destra l'espressione è meravigliata come quando mi fermo a contemplare di cosa è capace la natura e di quanta bontà sarebbe capace l'essere umano. Di fronte invece fissa il mio sguardo con un'espressione curiosa. La ricambio, come quando sei di fronte ad una cosa nuova.  
Continuiamo a guardarci, ora siamo uno di fronte all'altro.  
Strappa un foglio del quaderno, mi sorride, me lo porge e se ne va. Senza dire niente.  
Apro il foglio: "è stato un piacere conoscerti".  

### 30.01.2022
Dire che scrivo poesie è di per sè errato. Non so nulla di poesia e quindi non poso scrivere poesie.  
Al netto di questo, sto seguendo questo percorso di scrittura perchè mi permette di immergermi, mi permettere di fare qualcosa di mio, intimamente mio.  
Cerco un modo di esprimere ciò che non riesco a rendere oggettivo, che necessita di un'immagine per essere trasmesso. Qualcosa mi accorgo essere già emerso in questo primo mese ma l'obiettivo è sperimentare, ricercare e divertirmi con qualcosa di nuovo.

### 31.01.2022
Le prime poesie non le ho scritte perchè avevo due anni e non sapevo come farlo. Però ho recitato quelle che abbiamo inventato io e mia mamma, erano deidcate ai nonni e ai bisnonni. Credo esistano ancora dei filmati di testimonianza. Dopo quello mi sono fermato per 28 anni. 

## Note
[^1]: I giorni non riportati non richiedevano produzioni proprie, ma altre attività propedeutiche.
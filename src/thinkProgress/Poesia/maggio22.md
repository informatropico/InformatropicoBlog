---
title: "Un anno di poesia 005"
subtitle: "Maggio"
cover: "../assets/images/poesia0005.png"
abstract: "Il mese della crisi"
date: 2022-05-31
draft: false
layout: thinkPost.hbs
---

L'esperienza come strumento di conoscenza, l'apprendimento per prove d'errori. Per ritornare bambino, per ritorvare quel coinvolgimento che contraddistingue il fare ho scelto di mettermi alla prova con qualcosa per me ignoto come la poesia. Ho scovato un libro fantastico di *Bernard Friot* con le illustrazioni di *Hervé Tullet* che si intitola *"un Anno di Poesia"*. Si tratta di una serie di laboratori per ogni giorno dell'anno con cui divertirsi, sperimentare e conoscere.

Ho deciso di scrivere 12 pezzi, uno per mese, in cui raccogliere tutti i risultati di questi laboratori. Non spiegherò altro, non riporterò ovviamente il titolo del laboratorio perchè non voglio rovinare la sorpresa a nessuno e sarebbe come rubare metà libro.
Non mi permetterò di chiamarle poesie le mie, ma solo semplicemente *componimenti scritti*.

## Come è andato Maggio?
Maggio è stato il mese della crisi, della crisi come consapevolezza di una trasformazione necessaria. Di una crisi come bisogno di scoperta e di ripartenza.
Una crisi che profuma di felicità e libertà.

## Cosa ho letto a Aprile?
Questo mese mi sono dedicato a *Lacrime nere* di *Giorgia Corte*. Ora vi lascio al risultato dei miei laboratori[^1].  

## Maggio 2022  

### 04.05.2022
Fermati e ascolta  
l’istante tra il lub e il dub  
l’unico possibile vero silenzio.  
In quel silenzio  
racchiusa  
tutta la vita scorre.  

### 05.05.2022
Se della mia vita resta un ricordo  
vorrei che fosse il racconto del mio respiro.  
Il soffio lento della notte  
quello accellerato della corsa  
quello pieno di gioia  
che spegne le candeline della vita  
e quello pieno di vita dell'amore.  
Il fiato trattenuto sott'acqua  
e il sospiro della prova superata.  
Il silenzio dell'ultimo respiro  
che segna la fine di una storia d'aria.  

### 06.05.2022
[Incompiuto]

### 07.05.2022
Non temere le verità della tua mente  
sono vergini di colpe.  
Abbi cura delle tue scelte  
che saranno verità del mondo.  

### 08.05.2022
Che meraviglia sei mamma  
ti sei fatta crisalide  
per farmi nascere bruco.  
E anche ora che sei farfalla  
fan da bozzolo le tue ali  
al tuo riparo mi trasformo.  

### 09.05.2022
Maledetti  
Maledetti noi  
quando la libertà ci ha impauriti.  
Abbiamo nascosto i popoli  
dentro i confini,  
le case come prigioni  
come guardie i vicini.  
Nascodiamo i nostri corpi  
sotto vestiti appariscenti,  
sacrifichiamo le nostre idee  
nelle parole degli altri,
immoliamo la nostra diversità  
all'altare della monotonia.  
Nel teschio simbolo di morte  
abbiamo rinchiuso il pensiero  
Nel nostro corpo  
abbimao imprigionato l'anima  
E l'amore  
incatenato ad un cuore solo.  
Eravamo angeli  
con la paura di volare.  
Maledetti noi.  

### 10.05.2022
Dimora in me un drago  
la mia carne è un incendio.  

### 11.05.2022
Il brivido dell'incerto  
il minuscolo spazio in bilico.  
Sei la linea che ognuno si contende  
e che non appartiene mai a nessuno  
Solo i funanboli della vita  
ti possono calpestare  
solo chi è figlio della libertà  
su di te può giocare  
A tutti gli altri  
non resta che guardare  
chi da destra chi da sinistra  
chi ha coraggio di essere diverso?  

### 12.05.2022
#### A
Vivere la libertà del pensiero  
Assaporare il silenzio  
che vive nella mente  
Provare nel corpo  
il brivido prima della scelta  
Vivere un sogno di cristallo  
che rotto lascia il profumo sulla pelle  
se la assaggi si apre il sorriso  

#### B
Vivere la libertà del pensiero  
Assaporare il silenzio  
che vive nella mente  
Provare nel corpo  
il brivido prima della scelta  
Vivere un sogno  
che lascia il profumo sulla pelle  
che se la assaggi si apre il sorriso  

### 13.05.2022
Vorrei dimenticarmi di esistere  
Per poco  
Giusto il tempo di amarmi di nuovo  
Provare a non essere me  
Riscoprire di splendere.  

### 14.05.2022
L’ansia è sapere di doversi voler bene  
e guardare gli obiettivi falliti  
L’ansia è voler rifare ciò che vive nel passato  
L’ansia è vedere le tante persone che ami  
a cui non credi di dedicare il giusto tempo  
L’ansia è il te perfetto   
che non è in grado di vivere da solo 

### 15.05.2022
[Incompiuto]

### 18.05.2022
Ti hanno detto che sei nato  
con la colpa da espiare  
adesso confessa i tuoi peccati  
confessa di aver cercato la felicità  
vivi da colpevole tutta la vita  
sottomesso ad una normalità imposta.  

### 19.05.2022
A cosa serve il libero arbitrio  
se poi dobbiamo essere gregge  
se ci sono i cani a indicare la via.  
I loro morsi lacerano l'anima
il bruciore la piega alla paura.  

### 20.05.2022
Se lo vuoi  
ricordati che puoi volare!

### 22.05.2022
[Incompiuto]

### 23.05.2022
Imboccare il tunnel  
Saper di lasciare la luce per il buio  
Sperare che la luce ritornerà  
Alla fine del tunnel  
Ho trovato emozioni nuove  
Persone nuove  
Una felicità nuova  
Le vedi anche tu?  
Possiamo continuare a tenerci la mano  
Nel tunnel non ero da solo.  

### 24.05.2022
[Incompiuto]

### 26.05.2022
[Incompiuto]

### 27.05.2022
[Incompiuto]

### 28.05.2022
[Incompiuto]

### 29.05.2022
Sei nelle profindità degli abissi
e nelle altitudini del cielo
in un infinito che abbraccia l'Universo
persino Dio ha dovuto separarti
ma con te
ci ha colorato il paradiso.

### 30.05.2022
[Incompiuto]

## Note
[^1]: I giorni non riportati non richiedevano produzioni proprie, ma altre attività propedeutiche.
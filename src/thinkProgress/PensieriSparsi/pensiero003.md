---
title: "Pensieri sparsi 003"
subtitle: "Qual è la giusta misura?"
date: 2021-12-31
draft: false
layout: thinkPost.hbs
---
Quante indumenti abbiamo nell'armadio? Quante scarpe accatastate nel sottoscala? Quanti servizi di porcellana nelle credenze? Quante tastiere, mouse e cuffie sulle scrivanie? Quanto cibo abbiamo preparato per questi giorni?[^1]

Questo pensiero è iniziato nel più banale dei modi, dicendo che abbiamo troppo di tutto, che non ci accontentiamo mai e che siamo vittime di tradizioni e modi di fare di cui probabilmente abbiamo dimenticato il significato e che sono diventati un rito da cui abbiamo paura di distaccarci. Ma come ogni anno questi pensieri si rivelano inconcludenti perchè fatti a gioci chiusi e con un anno di tempo per dimenticarli.

Subito dopo però ho provato ad andare oltre questo pensiero sterile e chiedermi: "Ma allora qual è la giusta quantità?".
Prendiamo ad esempio l'armadio dei vestiti: esiste un numero corretto di capi da possedere? esiste un numero corretto di volte in cui indossare un indumento? Mi sono accorto che vivo un paradosso incredibile: nell'armadio ho 3 camicie che sono in assoluto le mie preferite e che indosso pochissimo così mi dureranno di più. Ha veramente senso questo ragionamento? 

Si potrebbe introdurre negli indumenti un "tag" grazie al quale è possibile stabilire quante volte abbiamo indossato un indumento durante un anno (lo spostamento geografico indicherebbe un indossamento). Forse si creerebbe una consapevolezza almeno su quali tipi di vestiti acquistare. 
Probabilmente non esiste il numero giusto, in termini assoluti, di indumenti e scarpe da possedere. Probabilmente esiste un numero sostenibile in grado di dare quantomeno dignità alle risorse impiegate per produrlo.

Cercherò quest'anno di capire se trovo il mio.

L'esempio degli indumenti è il più facile da argomentare probabilmente, ma si può facilmente estendere: credo che le possibilità a basso costo che si presentano oggi abbiano delegittimato l'"abito della festa", la "tavola della festa" e tutto ciò che cerca di separare materialmente la festa dal resto dei giorni. Conquistare un abito o un pasto un tempo poteva essere in sè motivo di orgoglio e strumento di celebrazione. Credo che oggi l'abito della festa debba trovare un'altra dimensione: una dimensione più "spirituale" e più "accogliente".

## P.S.
Questi sono pensieri che nascono sporadici, annotati in fretta e furia e trascritti così come sono nati. Non hanno un progetto se non quello di farli affiorare e lasciarli compiere il loro destino. Questo è nato durante questo ultimo periodo di feste.

## Note
[^1]: Ero capitato, nel mio peregrinare su Instagram, in questa citazione di *Eric Fromm* tratta da *Avere o essere* che in qualche modo ha triggerato questo pensiero, un po' più materialista e meno elevato: *"Tutti i metodi di lavaggio del cervello usati dalla propaganda politica e dalla pubblicità industriale devono essere messi al bando. I metodi in questione sono pericolosi, non solo perché ci inducono ad acquistare cose di cui non abbiamo bisogno e che non desideriamo, ma anche perché ci persuadono a scegliere rappresentanti politici di cui non avremmo bisogno e che non desidereremmo se fossimo nel pieno possesso delle nostre facoltà mentali."*. Non conosco il testo e non conosco l'autore quindi la mia associazione è stata una combinazione di periodo dell'anno e tema dell'acquisto. Ho trsformato la propaganda nel carro della tradizione e del rito.